# -*- mode: mandoku-view; -*-
#+TITLE: 甲乙集
#+DATE: 2015-09-11 08:38:33.968804
#+PROPERTY: ID KR4c0108
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB04n0440-010甲乙集-卷第十.
<pb:KR4c0108_SBCK_010-1a>¶
甲乙集卷第十¶
　　　　　　餘　杭　羅　隱昭諫¶
　詩¶
　　　虚白堂前牡丹相傳云太傅手植在錢¶
　　唐¶
欲詢往事柰無言六十年來此托根香暖幾飄¶
袁虎扇格髙長對孔融罇曽憂丗亂隂難合且¶
喜春殘色尚存莫背欄干便相笑與君俱受主¶
人恩¶
　　　縣齋秋晚酬友人朱瓉見寄¶
<pb:KR4c0108_SBCK_010-1b>¶
中和節後捧瓊瓌坐讀行吟數月來只嘆雕龍¶
方擅價不知頳尾竟空迴千枝白露陶潜柳百¶
尺黃金郭隗臺惆悵報君無玉案水天東望一¶
徘徊¶
　　　第五將軍於餘杭天柱宫入道因寄¶
交梨火棗味何如聞說苕川巳下車瓦榼尚攜¶
京口酒草堂應寫潁陽書亦知得意猶乗鶴未¶
必忘機便釣魚却恐武皇還望祀軟輪徴入問¶
玄虚¶
　　　寄無相禪師¶
<pb:KR4c0108_SBCK_010-2a>¶
老住西峯第幾層爲師迴首憶南能有縁有想¶
應非佛無我無人始是僧爛椹作袍名復利鑠¶
金爲講愛兼憎何如一衲塵埃外日日香煙夜¶
夜燈¶
　　　秋日有寄¶
丹青未合便迴頭見盡人間事始休只有百神¶
朝寶鏡永無纎浪犯虚舟曽臨䥫瓮雖分職近¶
得金陵亦偶游東去西來人不㑹上卿蹤跡本¶
玄洲¶
　　　送前南昌崔令替任映攝新城縣¶
<pb:KR4c0108_SBCK_010-2b>¶
五年苛政甚蟲螟深喜夫君已戴星大族不唯¶
專禮樂上才終是惜生靈亦知單父琴猶在莫¶
厭東歸酒未醒二月春風何處好亞夫營畔柳¶
青青¶
　　　下第作¶
年年模様一般般何似東歸把釣竿喦谷謾勞¶
思雨露彩雲終是逐鵷鸞塵迷魏闕身應老水¶
到呉門葉欲殘至竟窮多也須逹不能長與世¶
人看¶
　　　丁亥歳作(中元甲子)¶
<pb:KR4c0108_SBCK_010-3a>¶
病想醫門渇望梅十年心地槿成灰早知丗事¶
長如此自是孤寒不合來谷畔氣濃髙蔽日蟄¶
邊聲暖乍聞雷滿城桃李君看取一一還從舊¶
處開¶
　　　北邙山¶
一種山前路入秦嵩山堪愛此傷神魏明未死¶
虚留意莊叟雖生酌滿巾何必更尋無主骨也¶
知曽有弄權人羡他緱嶺吹簫客閑傍雲頭看¶
俗塵¶
　　　三衢哭孫貟外¶
<pb:KR4c0108_SBCK_010-3b>¶
燕戀雕梁馬戀軒此心從此更何言直將塵外¶
三生命未敵君侯一日恩紅蠟有時還入夢片¶
帆何處獨銷魂忍看明發衣襟上珠淚痕中見¶
酒痕¶
　　　送蘄州裴貟外¶
六枝仙桂最先春蕭灑髙辭九陌塵兩晉家聲¶
須有主大朝文雅别無人榮驅豹尾抛同輩貴¶
上螭頭見近臣蘄水蒼生莫　看歸去掌¶
絲綸¶
　　　重九日廣陵道中¶
<pb:KR4c0108_SBCK_010-4a>¶
秋山抱病何處登前時韋曲今廣陵廣陵大醉¶
不解悶韋曲舊遊堪拊膺佳節縱饒隨分過流¶
年無柰得人憎却驅羸馬向前去牢落路歧非¶
所能¶
　　　東歸别所知¶
芙蓉宫闕二妃壇兩處因依五歳寒鄒律有風¶
吹不變郄枝無分住應難愁心似火還燒鬢别¶
淚非珠謾落盤却羡淮南好雞犬也能終始逐¶
劉安¶
　　　旅舎書懷寄所知二首¶
<pb:KR4c0108_SBCK_010-4b>¶
思量前事不堪㝷牢落餘情滿素琴四海豈無¶
騰躍路一家長有别離心道從汩没甘雌㐲跡¶
恐因循更陸沉寂寞誰應吊空館異郷時節獨¶
沾澿¶
簟卷兩床琴瑟秋暫慿前計柰相尤塵飄馬尾¶
甘蓬轉酒憶江邊有夢游隋帝舊祠雖寂寞楚¶
妃清唱亦風流可憐别恨無人易獨背殘陽下¶
寺樓¶
　　　西京道中¶
半夜秋聲觸斷蓬百年身事筭成空禰生詞賦¶
<pb:KR4c0108_SBCK_010-5a>¶
抛江夏漢祖精神憶沛中未必他時能富貴只¶
應從此見窮通邊禽隴水休相笑自有滄洲一¶
棹風¶
　　　粉¶
毎持纎白助君時霜自無憀雪自疑郎若姓何¶
應解傅女論窺宋不勞施粧成麗色唯花妬落¶
盡啼痕只鏡知最好玉京仙署裏更和秋月照¶
瓊枝¶
　　　贈漁翁¶
葉艇悠揚鶴髮垂生涯空托一輪絲是非不向¶
<pb:KR4c0108_SBCK_010-5b>¶
眼前起寒暑任從波上移風瀁長歌籠月裏夢¶
和春雨晝眠時逍遥此意誰人㑹應有青山渌¶
水知¶
　　　下第寄張坤¶
謾費精神棹五侯破琴孤劒是身讎九衢雙闕¶
擬何去玉壘銅梁空舊游蝴蝶有情牽晚夢杜¶
䳌無賴伴春愁思量不及張公子經歳池江倚¶
酒樓¶
　　　東歸别常修¶
六載辛勤九陌中却尋歸路五湖東名慙桂苑¶
<pb:KR4c0108_SBCK_010-6a>¶
一枝緑鱠憶松江兩筯紅浮丗到頭須適性男¶
兒何必盡成功唯慙鮑叔深知我他日蒲帆百¶
尺風¶
　　　言¶
珪玷猶來尚可磨似篁終日復如何成名成事¶
皆因愼亡國亡家只爲多須信禍胎生利口莫¶
將譏思逞懸河猩猩鸚鵡無端解長向人間被¶
網羅¶
　　　簡今生日¶
祥煙靄靄拂樓臺慶績玄元節後來已向青陽¶
<pb:KR4c0108_SBCK_010-6b>¶
摽四序便從嵩嶽應三台龜銜玉柄増年筭鶴¶
舞瓊筵獻夀盃自顧下儒何以祝柱天功業濟¶
時才¶
　　　晚眺¶
凭古城邊眺晚晴逺村髙樹轉分明天如鏡面¶
都來淨地似人心揔不平雲向嶺頭閑不徹水¶
流溪裏太忙生誰人得及莊居老免被榮枯寵¶
辱驚¶
　　　野花¶
萬點紅芳血色殷爲無名字對空山多因戲蝶¶
<pb:KR4c0108_SBCK_010-7a>¶
㝷香住少有行人輟棹攀若在侯門看不足爲¶
生江岸見如閑結根必竟輸桃李長向春城紫¶
陌間¶
　　　病騘馬¶
櫪上病騘蹄褭褭江邊廢宅路迢迢自經梅雨¶
長垂耳乍食菰漿欲折腰金絡銜頭光未滅玉¶
花毛色瘦來焦曽聽禁漏驚街鼓慣踏康塵怕¶
小橋夜半雄聲心尚壯日中髙卧尾還摇龍媒¶
落地天池逺何事牽牛在碧霄¶
　　　狄浦¶
<pb:KR4c0108_SBCK_010-7b>¶
晴川倚落暉極目思依依野色寒來淺人家亂¶
後稀乆貧身不逹多病意長違還有漁舟在時¶
時夢裏歸¶
　　　南康道中¶
弱冠負文翰此中聽鹿鳴使君延上塌時輩仰¶
前程丹桂竟多故白雲空有情唯餘路旁淚沾¶
灑向塵纓¶
　　　北固亭東望寄黙師¶
髙亭暮色中往事更誰同水謾矜天闊山應到¶
此窮病憐京口酒老怯海門風唯有言堪解何¶
<pb:KR4c0108_SBCK_010-8a>¶
由見逺公¶
　　　華清宫¶
樓殿層層佳氣多開元時節好笙歌也知道德¶
勝堯舜爭奈楊妃解笑何¶
　　　韓信廟¶
剪項移秦勢自雄布衣還是貟深功寡妻稚女¶
俱堪恨休把餘盃奠蒯通¶
　　　韋公子¶
擊筯狂歌惨别顔百年人事夢魂間李將軍自¶
嘉聲在不得封侯亦是閑¶
<pb:KR4c0108_SBCK_010-8b>¶
　　　望思臺¶
芳草臺邊魂不歸野煙喬木弄殘暉可憐高祖¶
清平業留與閑人作是非¶
　　　帝幸蜀(乹符歳)¶
馬嵬山色翠依依又見鑾轝幸蜀歸泉下阿蠻¶
應有語這迴休更怨楊妃¶
　　　王夷甫¶
把得閑書坐水濵讀來前事亦酸辛莫言麈尾¶
清譚柄壞却淳風是此人¶
　　　鷺鷥¶
<pb:KR4c0108_SBCK_010-9a>¶
斜陽澹澹柳隂隂風褭寒絲映水深不要向人¶
誇索白也知常有羡魚心¶
　　　書淮隂侯傳¶
寒燈挑盡見遺塵試瀝椒漿合有神莫恨髙皇¶
不終始滅秦謀項是何人¶
　　　青山廟¶
市蕭聲咽跡﨑嶇雪耻酬恩此丈夫霸王兩亡¶
時亦異不知魂魄更歸無¶
　　　小松¶
巳有清隂逼座隅愛聲仙客肯過無陵遷谷變¶
<pb:KR4c0108_SBCK_010-9b>¶
須髙節莫向人間作大夫¶
　　　竹¶
籬外清隂接藥欄晚風交戞碧琅玕子猷殁後¶
知音少粉節霜匀謾歳寒¶
　　　謾天嶺¶
西去休言蜀道難此中危峻巳多端到頭未㑹¶
蒼蒼色爭得禁他兩度漫¶
甲乙集卷第十¶
