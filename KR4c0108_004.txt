# -*- mode: mandoku-view; -*-
#+TITLE: 甲乙集
#+DATE: 2015-09-11 08:38:33.728085
#+PROPERTY: ID KR4c0108
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB04n0440-004甲乙集-卷第四.
<pb:KR4c0108_SBCK_004-1a>¶
甲乙集卷第四¶
　　　　　　餘　杭　羅　隠昭諫¶
　詩¶
　　　詠月¶
湖上風髙動白蘋暫延清景此逡巡隔年違别¶
成何事半夜相看似故人蟾向靜中矜爪距兎¶
隈明處弄精神常娥老大應惆悵倚泣蒼蒼桂¶
一輪¶
　　　宿荆州江陵館¶
西游象闕媿知音東下荆溪稱越吟風動芰荷¶
<pb:KR4c0108_SBCK_004-1b>¶
香四散月明樓閣影相侵閑欹别枕千般夢醉¶
送征帆萬里心薜荔衣裳木蘭檝異時煙雨好¶
追㝷¶
　　　撫州别阮兵曹¶
雪時天外見諸峯幽軋行輪有去踨内史宅邊¶
今獨恨歩兵廚畔舊相容十年别鬢疑朝鏡千¶
里歸心着晚鍾若不他時更青眼未知誰肯薦¶
臨卭¶
　　　新安投所知¶
少年容易捨樵漁曽辱明公薦子虚漢殿夜寒¶
<pb:KR4c0108_SBCK_004-2a>¶
時不食宋都風急命何踈雲埋野艇吟歸去草¶
没山田賦遂初長劒一㝷歌一奏此心爭肯爲¶
鱸魚¶
　　　江邊有寄¶
江邊舊業半彫殘毎軫歸心即萬端狂折野梅¶
山店暖醉聽村笛酒樓寒只言聖代謀身易爭¶
柰貧儒得路難同病同憂更何事爲君提筆畫¶
漁竿¶
　　　送友人歸夷門¶
二年流落大梁城毎送君歸即有情别路筭來¶
<pb:KR4c0108_SBCK_004-2b>¶
成底事舊遊言著似前生花荒懶認詞人㑹門¶
在空憐烈士名至竟男兒分應定不須惆悵谷¶
中鸎¶
　　　湘中見進士喬詡¶
呉公臺下别經秋破虜城邊暫駐留一笑有時¶
堪解夢數年無處不同遊雲牽楚思横漁艇柳¶
送郷心入酒樓且酌松醪依舊醉誰能相見向¶
春愁¶
　　　上霅川裴郎中¶
貴提金印出咸秦蕭灑江城兩度春一泒水清¶
<pb:KR4c0108_SBCK_004-3a>¶
疑見膽數重山翠欲留人望崇早合歸黃閣詩¶
好何妨戀白蘋自是受恩心未足却垂雙翅羡¶
呉均¶
　　　錢塘江潮¶
怒聲汹汹勢悠悠羅刹江邊地欲浮漫道往來¶
存大信也知返覆向平流任抛巨浸疑無底猛¶
過西陵只有頭至竟朝昏誰主掌好騎赤鯉問¶
陽侯¶
　　　送人赴職任褒中¶
物態時情難重陳夫君此去莫傷春男兒只要¶
<pb:KR4c0108_SBCK_004-3b>¶
有知己才子何堪更問津萬轉江山通蜀國兩¶
行珠翠見褒人海棠花謝東風老應念京都共¶
苦辛¶
　　　臨川投穆中丞¶
試將生計問蓬根心委寒灰首戴盆翅弱未知¶
三㠀路舌頑虚棹五侯門嘯煙白狖沉髙木擣¶
月清砧觸旅魂家在碧江歸不得十年漁艇長¶
苔痕¶
　　　早春送張坤歸大梁¶
蕭蕭羸馬正塵埃又送歸軒向吹臺别酒莫辭¶
<pb:KR4c0108_SBCK_004-4a>¶
今夜醉故人知是幾時迴泉經華岳猶應凍花¶
到梁園始合開爲謝東門抱關吏不堪惆悵滿¶
離杯¶
　　　東歸途中作¶
村橘蒼黃覆釣磯早年生計近年違老知風月¶
終堪恨貧覺家山不易歸别鴈客帆知岸落逺¶
程霜葉向人飛買臣嚴助精靈在應笑無成一¶
布衣¶
　　　送進士臧濆下第後歸池州¶
賦成無處換黃金却向春風動越吟天子愛才¶
<pb:KR4c0108_SBCK_004-4b>¶
雖仄席諸生多病又沾襟柳攀灞岸狂遮袂水¶
憶池陽渌滿心珍重綵衣歸正好莫將閑事繫¶
昇沉¶
　　　湘中贈范鄖¶
丹桂無心彼此諳二年踈懶共江潭愁如酒盞¶
終難捨老覺人情轉不堪雲外鴛鸞非故舊眼¶
前膠&KR0238;是煙嵐勞歌一奏霜風暮擊折湘妃白¶
玉簮¶
　　　寄張侍郎¶
衰羸豈合話荆州爭柰恩多不自由無路重趨¶
<pb:KR4c0108_SBCK_004-5a>¶
桓典馬有詩曽上仲宣樓塵銷别跡堪垂淚樹¶
拂他門懶舉頭一種人間太平日獨教零落憶¶
滄洲¶
　　　渚宫愁思¶
楚城日暮煙靄深楚人駐馬還登臨襄王臺下¶
水無賴神女廟前雲有心千載是非難重問一¶
江風雨好閑吟欲招屈宋當時魄蘭敗荷枯不¶
可㝷¶
　　　閑居早秋¶
槐杪清蟬煙雨餘蕭蕭涼葉墜衣裾噪槎鳥散¶
<pb:KR4c0108_SBCK_004-5b>¶
沉蒼嶺弄杵風髙上碧虚百歳夢生悲蛺蝶一¶
朝香死泣芙蕖六宫誰買相如賦團扇恩情日¶
日踈¶
　　　建康¶
潮平逺岸草侵沙東晉衰來最可嗟庾舅巳能¶
窺帝室王郎還是預人家山寒老樹啼風曲泉¶
暖枯骸動芷牙欲起九原看一遍秦淮聲急日¶
西斜¶
　　　送舒州宿松縣傅少府¶
離江漠漠樹重重東過清淮到宿松縣好也知¶
<pb:KR4c0108_SBCK_004-6a>¶
臨浣水官閑應得看灊峯春生緑野呉歌怨雪¶
霽平郊楚酒濃留取餘杯待張翰明年歸棹一¶
從容¶
　　　經故洛陽城¶
敗垣危堞跡依稀試駐羸驂吊落暉跋扈以成¶
梁冀在簡書雖問杜喬歸由來丗事須翻覆未¶
必餘材解是非千載昆陽好功業與君門下作¶
恩威¶
　　　夏州胡常侍¶
百尺髙臺勃勃州大刀長㦸漢諸侯征鴻過盡¶
<pb:KR4c0108_SBCK_004-6b>¶
邊雲闕戰馬閑來塞草秋國計巳推肝膽許家¶
財不爲子孫謀仍聞隴蜀由多事深喜將軍未¶
白頭¶
　　　寄進士盧休¶
半年池口恨萍蓬今日思量巳夢中遊子馬蹄¶
難重到故人罇酒與誰同山橫翠後千層緑蠟¶
想歌時一燼紅從此客程君不見麥秋梅雨遍¶
江東¶
　　　贈■先輩令狐補闕¶
中閒聲跡早薰然阻避鈞衡過十年碧海浪髙¶
<pb:KR4c0108_SBCK_004-7a>¶
終濟物蒼梧雲好巳歸天花迎綵服離鶯谷柳¶
旁東風觸馬鞭應念凄涼洞庭客夜深雙淚憶¶
漁船¶
　　　送秦州從事¶
一枝何足解人愁抛却還隨定逺侯紫陌紅塵¶
今別恨九衢雙闕夜同遊芳時易失勞行止良¶
㑹難期且駐留若到邊庭有來使試批書尾話¶
梁州¶
　　　湖州裴郎中赴闕後投簡寄友生¶
錦帳郎官塞詔年汀州曽駐木蘭船禰衡酒醒¶
<pb:KR4c0108_SBCK_004-7b>¶
春瓶到柳惲詩成海月圓歌蹙逺山珠滴滴漏¶
催香燭淚連連使君入拜吾徒在宣室他時豈¶
偶然¶
　　　秋日泊平望驛寄太常裴郎中¶
蘋洲重到杳難期西倚郵亭憶往時北海罇中¶
常有酒東陽樓上豈無詩地清毎負生靈望官¶
重方升禮樂司聞說江南舊歌曲至今猶自唱¶
呉姬¶
　　　西塞山¶
呉塞當時指此山呉都亡後水孱顔嶺梅乍暖¶
<pb:KR4c0108_SBCK_004-8a>¶
殘粧恨沙鳥初晴小隊閑波闊魚龍應混雜壁¶
危猨狖正姧頑㑹將一副寒蓑笠來與漁翁作¶
往還¶
　　　秋日汴河客舎酬友人¶
梁宋追遊早歳同偶然違别事皆空年如流水¶
催何急道似危途動即窮醉舞且忻連夜月狂¶
吟還聚上樓風煩君更枉騷人句白鳯靈虵滿¶
袖中¶
　　　東歸¶
仙桂髙髙似有神貂裘弊盡取無因唯將白髪¶
<pb:KR4c0108_SBCK_004-8b>¶
期公道不覺丹枝屬别人雙闕往來慙請謁五¶
湖歸後恥交親盈槃紫蟹千巵酒添得臨歧淚¶
滿巾¶
　　　廣陵李僕射借示近詩因投獻¶
朝論國計暮論兵餘力由隨鳯藻生語繼槃盂¶
抛俗格氣兼河岳帶商聲閑㝷綺思千花麗靜¶
想髙吟六義清天柄巳持堯典在更堪回首問¶
縁情¶
　　　重過三衢哭孫貟外¶
爛柯山下忍重到雙檜樓前日欲殘華屋未移¶
<pb:KR4c0108_SBCK_004-9a>¶
春照灼故侯何在淚瀾汍不唯濟物工夫大長¶
憶容才尺度寛一慟旁人莫相笑知音衰盡路¶
行難¶
　　　篋中得故王郎中書¶
鳯里前年别望郎丁寧唯恐滯呉郷勸踈杯酒¶
知妨事乞與書題作褁粮苹鹿未能移海曲縣¶
花㝷巳落河陽九原自此無因見返覆遺蹤淚¶
萬行¶
　　　淚¶
逼臉撗頥咽復匀也曽讒毀也傷神自從魯國¶
<pb:KR4c0108_SBCK_004-9b>¶
澘然後不是姧人即婦人¶
　　　子規¶
銅梁路逺草青青此恨那堪枕上聽一種有冤¶
由可報不如銜石疊滄溟¶
　　　姑蘇臺¶
讓髙泰伯開基日賢見延陵復命時未㑹子孫¶
因底事解崇臺榭爲西施¶
　　　王濬墓¶
男兒未必盡英雄俱到時來命即通若使呉都¶
由王氣將軍何處事殊功¶
<pb:KR4c0108_SBCK_004-10a>¶
　　　京中晚望¶
心如野鹿跡如萍謾向人間性一靈往事不知¶
多少夢夜來和酒一時醒¶
　　　寄竇澤處士二首¶
蘭亭醉客舊知聞欲問平安隔海雲不是金陵¶
錢太尉丗間誰肯更容身¶
鼇背樓臺拂白榆此中槎客亦踟蹰牢山道士¶
無仙骨却向人間作酒徒¶
<pb:KR4c0108_SBCK_004-10b>¶
甲乙集卷第四¶
