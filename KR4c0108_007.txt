# -*- mode: mandoku-view; -*-
#+TITLE: 甲乙集
#+DATE: 2015-09-11 08:38:33.845839
#+PROPERTY: ID KR4c0108
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB04n0440-007甲乙集-卷第七.
<pb:KR4c0108_SBCK_007-1a>¶
甲乙集卷第七¶
　　　　　　餘　杭　羅　隱昭諫¶
　詩¶
　　　送梅處士歸寜國¶
十五年前即别君别時天下未紛紜亂罹且喜¶
身俱在存没那堪耳更聞良㑹謾勞悲曩跡舊¶
交誰去弔荒墳慇懃爲謝逃名客想望千秋嶺¶
上雲¶
　　　經故友所居¶
槐花漠漠向人黃此地追遊跡巳荒清論不知¶
<pb:KR4c0108_SBCK_007-1b>¶
莊叟逹死交空嘆趙岐忙病來未忍言閑事老¶
去唯知覔醉郷日暮街東䇿羸馬一聲横笛似¶
山陽¶
　　　大梁從事居汜水¶
前年帝里從行塵記得仙家第四人泉暖舊諳¶
龍隁息露寒初見鶴精神歌聲上榻梁園晚夢¶
遶殘鍾汜水春知有篋中篇什在只應從此是¶
經綸¶
　　　杜處士新居¶
翠歛王孫草荒誅宋玉茅宼餘無故物時薄少¶
<pb:KR4c0108_SBCK_007-2a>¶
深交迸笋侵行逕飢鶵出壞巢小園吾亦有多¶
病近來抛¶
　　　絶境¶
絶境非身事流年但物華水梳苔髮直風引蕙¶
心斜凡客從題鳯膚音未勝蛙小船兼有槳始¶
與問漁家¶
　　　雪中懷友人¶
臘酒復臘雪故人今越郷所思誰把盞端坐恨¶
無航兎苑舊遊盡龜臺仙路長未知鄒孟子何¶
以奉梁王¶
<pb:KR4c0108_SBCK_007-2b>¶
　　　秋晚¶
宰邑慙良術爲文愧壯圖縱饒長委命爭柰漸¶
非夫盃酒有時有亂罹無處無金庭在何域迴¶
首一踟&KR2458;¶
　　　昇遷橋¶
危梁枕路歧駐馬問前時價自友朋得名因婦¶
女知直須論運命不得逞文詞執㦸君郷里榮¶
華竟若爲¶
　　　姑蘇眞娘墓¶
春草荒墳墓萋萋向虎丘死猶嫌寂寞生肯不¶
<pb:KR4c0108_SBCK_007-3a>¶
風流皎鏡山泉冷輕&KR0322;海霧秋還應伴西子香¶
逕夜深遊¶
　　　靈山寺¶
晚景聊攄抱憑欄幾蕩魂檻虚從四面江闊柰¶
孤根幽徑薜蘿色小山苔蘚痕欲依師問道何¶
處繫心猿¶
　　　𠋣棹¶
𠋣棹聽隣笛沾衣認酒爐自縁悲巨室誰復爲¶
窮途樹解將軍夢城遺御史烏直應齊始了傾¶
酌向寒蕪¶
<pb:KR4c0108_SBCK_007-3b>¶
　　　秋夕對月¶
夜月色可掬𠋣樓聊解顔未能分宼盗徒欲滿¶
闗山背冷金蟾滑毛寒玉兎頑姮娥謾偷藥長¶
寡老中間¶
　　　&KR0009;徴士魏貟外¶
家遁蘇門節清貧粉署官不矜朝命重只恨路¶
行難䆫曉雞譚倦庭秋蝶夢闌羡君歸未得還¶
有釣魚竿¶
　　　宿彭蠡館¶
孤館少年旅解鞍増别愁逺山矜薄暮髙柳怯¶
<pb:KR4c0108_SBCK_007-4a>¶
清秋病裏見時態醉中思舊遊所懷今巳矣何¶
必恨東流¶
　　　螢¶
空庭夜未央㸃滴度西墻抱影何微細乗時忽¶
發&KR0045;不思曽腐草便擬𠋣孤光若道通文翰車¶
公業肯長¶
　　　早秋宿葉墮所居¶
池荷葉正圎長曆報時殫曠野雲蒸熱空庭雨¶
始寒蝇蚊猶得志簟席若爲安浮丗知誰是勞¶
歌共一懽¶
<pb:KR4c0108_SBCK_007-4b>¶
　　　蝶¶
漢王刀筆精寫爾逼天生舞巧何妨急飛髙所¶
恨輕野田黃雀慮山館主人情此物那堪作莊¶
周夢不成¶
　　　春居¶
東風百卉摇舊國路迢迢偶病成踈散因貧得¶
寂寥𠋣簷髙柳弱乗露小桃妖春色常無處村¶
醪更一瓢¶
　　　輕飈¶
輕飈掠晚莎秋物慘關河戰壘平時少齋壇上¶
<pb:KR4c0108_SBCK_007-5a>¶
處多楚雖屈子重漢亦憶廉頗不及雲臺議空¶
山老薜蘿¶
　　　燕¶
不必嫌溧露何妨養羽毛漢妃金屋逺盧女杏¶
梁髙野逈𩀱飛急煙晴對語勞猶勝黃雀在棲¶
息是蓬蒿¶
　　　陜西晚思¶
長途巳自窮此去更西東𣗳色榮衰裏人心往¶
返中别情流水急歸意故山空莫忘交遊分從¶
來事一同¶
<pb:KR4c0108_SBCK_007-5b>¶
　　　除夜&KR0009;張逹¶
梅花已着眼竹葉況粘脣只此留殘歳那堪憶¶
故人亂罹書不逺衰病日相親江浦思歸意明¶
朝又一春¶
　　　&KR0009;酬鄴王羅令公五首¶
營室東迴&KR0315;斥丘少年承襲擁青油坐調金鼎¶
尊明主横把琱戈■列侯書札二王爭巧拙篇¶
章七子避風流西園舊跡今應在衰老無由奉¶
勝游¶
脉散源分歷幾朝縱然官宦只卑僚正憂末𣲖¶
<pb:KR4c0108_SBCK_007-6a>¶
淪滄海忽見髙枝拂絳霄十萬貔貅趨玉帳三¶
千賔客珥金貂良時難得吾宗少應念■門更¶
寂寥¶
敢將衰弱附強宗細筭還縁血脉同湘浦煙波¶
無舊跡鄴都蘭菊有遺風毎憐罹亂書猶逹所¶
恨雲泥路不通珍重珠璣兼繡叚草玄堂下&KR0009;¶
&KR0045;雄¶
水雲開霽立髙亭依約&KR0058;陽對福星只見篇章¶
矜鏤管不知勲業柱青冥早縁入夢金方礪晚¶
爲傳家鼎始銘鶴髮四垂煙閣逺此生何處拜¶
<pb:KR4c0108_SBCK_007-6b>¶
儀形¶
錦笈朱囊連復連紫鸞　浙江邊綃從海室¶
奪煙霧樂奏帝宫勝管絃長𥬇應劉悲顯逹毎¶
嫌伊霍少詩篇戴灣老圃根基薄虚費工夫八¶
十年¶
　　　春日投錢唐元帥尚父二首¶
正憂衰耄辱金臺敢望昭王顧問來門外旌旗¶
屯虎豹壁間章句動風雷三都節巳聮翩降兩¶
地花應次第開若比紫髯分鼎足未聞餘力有¶
瓊瓌¶
<pb:KR4c0108_SBCK_007-7a>¶
征東幕府十三州敢望非才忝上游官秩巳叨¶
呉品職姓名兼顯魯春秋鹽車頋後聲方重火¶
井窺來熖始浮一句黃河千載事麥城王粲謾¶
登樓¶
　　　錢唐府亭¶
新恩别啓館娃宮還拜呉王向此中九牧土田¶
周制在兩藩茅社漢儀同春生舊苑芳洲雨香¶
入髙臺小徑風更有寵光人未見問安調膳盡¶
三公¶
　　　野狐泉¶
<pb:KR4c0108_SBCK_007-7b>¶
潏潏寒光濺路塵相傳妖物此潜身又應改換¶
皮毛後何處人間作好人¶
　　　宿紀南驛¶
䇿蹇南游憶楚朝隂風淅淅樹蕭蕭不知無忌¶
姧邪骨又作何山野葛苗¶
　　　贈無相禪師¶
人人盡道事空王心裏忙於市井忙唯有馬當¶
山上客死門生路兩相忘¶
　　　遣興¶
青雲路不通歸計柰長蒙老恐醫方悞窮憂酒¶
<pb:KR4c0108_SBCK_007-8a>¶
盞空何堪罹亂後更入是非中長短遭譏𥬇迴¶
頭避釣翁¶
　　　江夏酬髙崇節¶
臘雪都堂試春風汴水行十年雖抱疾何處不¶
無情羣盜正當路此游應隔生勞君問流落山¶
下巳躬耕¶
　　　鶯聲¶
井上梧桐暗花間霧露稀一枝晴復暖百囀是¶
兼非金屋夢初覺玉關人未歸不堪閑日聽因¶
爾又沾衣¶
<pb:KR4c0108_SBCK_007-8b>¶
　　　放玉臺體¶
青樓枕路隅壁甃復椒塗晚夢通簾押春寒逼¶
酒爐解吟憐芍藥難見恨菖蒲試問年多少隣¶
&KR0078;亦姓胡¶
甲乙集卷第七¶
