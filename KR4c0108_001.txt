# -*- mode: mandoku-view; -*-
#+TITLE: 甲乙集
#+DATE: 2015-09-11 08:38:33.610106
#+PROPERTY: ID KR4c0108
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0440-001甲乙集-卷第一.
<pb:KR4c0108_SBCK_001-1a>¶
甲乙集卷第一¶
　　　　　　餘杭羅　隱昭諫¶
　詩¶
　　　曲江春感¶
江頭日暖花又開江東行客心悠哉髙陽酒徒¶
半彫落終南山色空崔嵬聖代也知無棄物侯¶
門未必用非才滿船明月一竿竹家往五湖歸¶
去來¶
　　　皇陂¶
皇陂㶑灧深復深陂西下馬聊登臨垂楊風輕¶
<pb:KR4c0108_SBCK_001-1b>¶
弄翠帶鯉魚日暖跳黃金三月窮途無勝事十¶
年流水見歸心輸他谷口鄭夫子偷得閑名直¶
至今¶
　　　&KR0009;鄭&KR0024;闕¶
夫子門前數仞墻毎經過處憶遊梁路從青𤨏¶
無因見恩在丹心不可忘未必便爲讒口隔只¶
應貪草諫書忙别來愁悴知多少兩度槐花馬¶
上黃¶
　　　牡丹花¶
似共東風别有因絳羅髙卷不勝春若教解語¶
<pb:KR4c0108_SBCK_001-2a>¶
應傾國任是無情亦動人芍樂與君爲近侍芙¶
蓉何處避芳塵可憐韓令功成後辜&KR0018;穠華過¶
此身¶
　　　黃河¶
莫把阿膠向此傾此中天意固難明解通銀漢¶
應須曲纔出崑崙便不清髙祖誓功衣帶小仙¶
人占斗客槎輕三千年後知誰在何必勞君報¶
太平¶
　　　汴河¶
當時天子是閑遊今日行人特地愁柳色縱饒¶
<pb:KR4c0108_SBCK_001-2b>¶
粧故國水聲何忍到揚州乾坤有意終難㑹&KR0058;¶
庶無情豈自由應𥬇秦皇用心錯謾驅神&KR0017;海¶
東頭¶
　　　西京崇德里居¶
進乏梯媒退又難強隨豪貴殢長安風從昨夜¶
吹銀漢淚擬何門落玉盤抛擲紅塵應有恨思¶
量仙桂也無端錦鱗頳尾平生事却&KR0013;閑人把¶
釣竿¶
　　　投所思¶
顦顇長安何所爲旅魂窮命自相疑滿川碧嶂¶
<pb:KR4c0108_SBCK_001-3a>¶
無歸日一塌紅塵有淚時雕琢只應勞郢匠膏¶
肓終恐悟秦醫浮生七十今三十從此恓惶未¶
可知¶
　　　經張舎人舊居¶
行塵不是昔時塵謾向朱門憶侍臣一塌巳無¶
開眼處九泉應有愛才人文餘吐鳯他年詔樹¶
想栖鸞舊日春從此恩深轉難報夕陽衰草淚¶
沾巾¶
　　　維城作¶
大鹵旌旗出洛濵此中煙月巳埃塵更無樓閣¶
<pb:KR4c0108_SBCK_001-3b>¶
㝷行處只有山川識野人早得鑄金誇范蠡旋¶
聞垂釣哭平津舊遊難得時難遇迴首空城百¶
草春¶
　　　姑蘇城南湖陪曹使君遊¶
水蓼花紅稻穗黃使君蘭棹泛迴塘𠋣風藻荇¶
先開路迎斾鳬鷖盡着行手裏兵符神與術腰¶
間金印綵爲囊少年太守勲庸盛應𥬇燕臺兩¶
𩯭霜¶
　　　秋日有&KR0009;姑蘇曹使君¶
多病無因棹小舟闔閭城下謁名侯水寒不見¶
<pb:KR4c0108_SBCK_001-4a>¶
𩀱魚信風便唯聞五袴謳早說用兵長暗合近¶
傳觀稼亦閑遊須知謝奕依前醉間阻清談又¶
一秋¶
　　　送章碣赴舉¶
苹鹿歌終别酒催粉闈星綵動昭回乆經罹亂¶
心應破乍覩昇平眼漸開顧我昔年悲玉石憐¶
君今日藴風雷龍門盛事無因見費盡黃金老¶
隗臺¶
　　　&KR0009;楊祕書¶
潮水平來見鯉魚偶因烹處得瓊琚披㝷藻思¶
<pb:KR4c0108_SBCK_001-4b>¶
千重後吟想冰光萬里餘漳浦病來情轉薄赤¶
城吟苦意何如錦衣公子憐君在十載兵戈從¶
板輿¶
　　　往年進士趙能卿嘗話金庭勝事見示¶
　　　叙¶
㑹稽詩客趙能卿往歳相逢話石城正恨故人¶
無上壽喜聞良宰有髙情山朝佐命層層聳水¶
接飛流歩歩清兩火一刀罹亂後㑹須乗興雪¶
中行¶
　　　得宣州竇尚書書因投&KR0009;二首¶
<pb:KR4c0108_SBCK_001-5a>¶
𩀱魚迢遞到江濵傷感南陵舊主人萬里朝臺¶
勞&KR0009;夢十年侯國阻趨塵㝷知亂後嘗辭禄共¶
喜閑來得養神時見齊山敬亭客不堪戎馬戰¶
征頻¶
曽逐旌旗過板橋丗途多難竟蓬飄歩兵校尉¶
辭公府車&KR0016;將軍憶本朝醉裏舊遊還歷歷病¶
中衰𩯭柰蕭蕭遺簮墜履應留念門客如今只¶
下僚¶
　　　雪¶
細玉羅紋下碧霄杜門傾巷落偏饒巢居只恐¶
<pb:KR4c0108_SBCK_001-5b>¶
髙柯折旅客愁聞去路遥撅凍野&KR0188;和粉重掃¶
庭松葉帶酥燒寒䆫呵筆㝷詩句一片飛來紙¶
上銷¶
　　　暇日有&KR0009;姑蘇曹使君兼呈張郎中郡¶
　　　中賔僚¶
嘉植隂隂覆劒池此中能政動神祗湖邊觀稼¶
雨迎馬城外犒軍風滿旗融酒徒誇無筭爵儉¶
蓮還少最髙枝珊瑚筆架眞珠履曽和陳王幾¶
首詩¶
　　　&KR0009;右省王諌議¶
<pb:KR4c0108_SBCK_001-6a>¶
耳邊要靜不得靜心裏欲閑終未閑自是宿縁¶
應有累可能時事更相關魚慙張翰辭東府鶴¶
怨周顒&KR0018;北山看却金庭芝术老又驅車入七¶
人班¶
　　　焚書坑¶
千載遺蹤一窖塵路傍耕者亦傷神祖龍筭事¶
渾乖角將爲詩書活得人¶
　　　始皇陵¶
荒堆無草樹無枝&KR0180;向行人問昔時六國英雄¶
謾多事到頭徐福是男兒¶
<pb:KR4c0108_SBCK_001-6b>¶
　　　送沈先輩歸宋上嘉禮¶
青青仙桂觸人香白苧衫輕稱沈郎好繼馬卿¶
歸故里況聞山簡在襄陽盃傾别岸應須醉花¶
傍征車漸欲芳擬把金錢贈嘉禮不堪栖屑困¶
名&KR0163;¶
　　　春日葉秀才曲江¶
江花江草暖相隈也向江邊把酒盃春色惱人¶
遮不得别愁如瘧避還來安排賤跡無良䇿禆¶
補明時望重才一曲呉歌齊拍手十年塵眼未¶
曽開¶
<pb:KR4c0108_SBCK_001-7a>¶
　　　西京道德里¶
秦樹團團夕結隂此中莊舄動悲吟一枝丹桂¶
未入手萬里滄波長&KR0018;心老去漸知時態薄愁¶
來惟願酒盃深七雄三傑今何在休爲閑人淚¶
滿襟¶
　　　憶夏口¶
漢陽渡口蘭爲舟漢陽城下多酒樓當年不得¶
盡一醉别夢有時還重遊&KR0109;帶可憐吞塞鴈風¶
煙好是冷江鷗月明更想曽行處吹笛橋邊木¶
葉秋¶
<pb:KR4c0108_SBCK_001-7b>¶
　　　武牢關¶
楚人曽此限封疆不見清隂六里長一壑暮聲¶
何怨望數峯秋勢自顚狂由來四皓須神伏大¶
底秦皇謾氣強欲學鷄鳴試關吏太平時節&KR0180;¶
思量¶
　　　途中獻晉州孟中丞¶
太平天子念蒲東又委星郎養育功昨日隼旟¶
辭闕下今朝珠履在河中樓移&KR0067;亮千山月樹¶
待𡊮宏一扇風不及政成應入拜晉州何足展¶
清通¶
<pb:KR4c0108_SBCK_001-8a>¶
<pb:KR4c0108_SBCK_001-9a>¶
　　　秋晚&KR0009;友人¶
洞庭霜落水雲秋又泛輕漣任去留丗界髙談¶
今巳得宦途清貴舊曽遊手中綵筆誇題鳯天¶
上泥封奨狎鷗更見南來釣翁說醉吟還上木¶
蘭舟¶
　　　秋日有酬¶
舊業傳家有佩刀近聞揮力更揮毫腰間印綬¶
黃樞貴卷裏文章白雪髙宴罷佳賔吟鳯藻獵¶
歸諸將問龍韜登壇甲子纔三十猶擬迴頭賭¶
錦&KR0129;¶
<pb:KR4c0108_SBCK_001-9b>¶
　　　所思¶
梁王兎苑荆榛裏煬帝鷄臺夢想中只覺惘然¶
悲謝傳未知何以報文翁生靈不幸台星拆造¶
化無情丗界空劃盡寒灰始堪歎滿庭霜葉一¶
牎風¶
　　　送魏校書兼呈曹使君¶
亂罹無計駐生涯又事東遊惜歳華村店酒旗¶
沽竹葉野橋梅雨泊蘆花讎書發跡官雖屈負¶
米安親路不賖應見使君論丗舊掃門重得向¶
曹家¶
<pb:KR4c0108_SBCK_001-10a>¶
　　　四皓廟¶
漢惠秦皇事巳聞廟前髙木眼前雲楚王謾費¶
閑心力六里青山盡屬君¶
　　　浮雲¶
溶溶曵曵自舒張不向蒼梧即帝郷莫道無心¶
便無事也曽愁殺楚襄王¶
　　　早發¶
北去南來無定居此生生計竟何如酷憐一覺¶
平明睡長&KR0013;雞聲惡破除¶
　　　香¶
<pb:KR4c0108_SBCK_001-10b>¶
沉水良材食栢珍愽山爐暖玉樓春憐君亦是¶
無端物貪作馨香忘却身¶
　　　鄴城¶
臺上年年掩翠蛾臺前髙樹夾漳河英雄亦到¶
分香處能共常人校幾多¶
甲乙集卷第一¶
<pb:KR4c0108_SBCK_001-11a>¶
