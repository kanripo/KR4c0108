# -*- mode: mandoku-view; -*-
#+TITLE: 甲乙集
#+DATE: 2015-09-11 08:38:33.886605
#+PROPERTY: ID KR4c0108
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB04n0440-008甲乙集-卷第八.
<pb:KR4c0108_SBCK_008-1a>¶
甲乙集卷第八¶
　　　　　　餘　杭　羅　隱昭諫¶
　　詩¶
　　　夜泊義興戲呈邑宰¶
溪畔維舟問戴星此中三害在圖經長橋可避¶
南山逺却恐難妨是最靈¶
　　　聽琵琶¶
香筵酒散思朝散偶向梧桐晤處聞大底曲中¶
皆有恨滿樓人自不知君¶
　　　經來陽今林工部墓¶
<pb:KR4c0108_SBCK_008-1b>¶
紫菊馨香覆楚醪奠君江畔雨蕭騷旅魂自是¶
才相累閑骨何妨塚更髙驥騄喪來空蹇蹶芝¶
蘭衰後長蓬蒿屈原宋玉憐君處幾駕青螭緩¶
鬱陶¶
　　　題&KR0061;溪張逸人所居¶
蒲梢健健燕差差數里溪光日落時芳樹文君¶
機上錦逺山孫壽鏡中眉雞䆫夜靜開書卷魚¶
檻春深展釣絲若使浮名拘絆得丗間何處有¶
男兒¶
　　　昇平公主舊第¶
<pb:KR4c0108_SBCK_008-2a>¶
乗鳯仙人降此時玉篇纔罷到文詞兩輪水磑¶
光明照百尺絞綃換好詩帶礪山河今盡在風¶
流罇俎見無期壇&KR0163;客散香街暝惆悵齊竽取¶
次吹¶
　　　&KR0009;黔中王從事¶
故人刀筆事軍書南轉黔江半月餘别後郷關¶
情幾許近來詩酒興何如貪將醉袖矜鶯谷不¶
把瑶緘附鯉魚今日舉&KR0163;君莫問生涯牢落&KR0066;¶
蕭踈¶
　　　關亭春望¶
<pb:KR4c0108_SBCK_008-2b>¶
關畔春雲拂馬頭馬前春事共悠悠風欺岸柳¶
長條困露裛山花小朶愁越信功夫髙似狗裴¶
王氣力大於牛未知至竟將何用渭水涇川一¶
向流¶
　　　&KR0009;徐濟進士¶
往年踈&KR0568;共江湖月滿花香記得無霜壓楚蓮¶
秋後折雨催蠻酒夜深酤紅塵偶别迷前事丹¶
桂相輕愧後徒出得函關抽得手從來不及阮¶
元瑜¶
　　　&KR0009;韋贍¶
<pb:KR4c0108_SBCK_008-3a>¶
石城蓑笠阻心期落盡山花有所思羸馬二年¶
蓬轉後故人何處月明時風催曉燕看看别雨¶
脅秋蝇漸漸癡禪智闌干市橋酒縱然相見只¶
相悲¶
　　　霅溪晚泊&KR0009;裴庶子¶
溪風如扇雨如絲閑歩閑吟柳惲詩盃酒踈狂¶
非曩日野花狼籍似當時道窮謾有依劉感才¶
急應無借宼期滿眼雲山莫相&KR0015;與君俱是受¶
深知¶
　　　送姚安之赴任秋浦¶
<pb:KR4c0108_SBCK_008-3b>¶
官罷春坊地象雷片帆髙指貴池開五侯水暖¶
魚鱗去九子山晴鴈敘來江夏黃童徒逞辯廣¶
都龐今恐非才到頭稱意須年少贏得時光向¶
酒盃¶
　　　&KR0009;喬逸人¶
南經湘浦北&KR0045;州别後風帆幾度游春酒誰家¶
禁爛熳野花何處最淹留欲憑尺素邊鴻&KR0180;未¶
定雕梁海燕愁長短此行須入手更饒君占一¶
年秋¶
　　　塞外¶
<pb:KR4c0108_SBCK_008-4a>¶
塞外偷兒塞内兵聖君宵旰望昇平碧幢未作¶
朝廷計白挺猶驅婦女行可使禦戎無上䇿只¶
應憂國是虚聲漢皇第宅秦田土今日將軍巳¶
自榮¶
　　　裴庶子除太僕卿因賀¶
楚珪班序未爲輕莫惜良途副聖明宮省舊推¶
皇甫謐寺曹今得夏侯嬰秩隨科第臨時貴官¶
逐簮裾到處清應&KR0015;馬安虚巧宦四迴遷轉始¶
爲卿¶
　　　詠史¶
<pb:KR4c0108_SBCK_008-4b>¶
蠹簡遺編試一㝷寂寥前事似如今徐陵筆硯¶
&KR0226;瑚架趙勝賔朋玳瑁簮未必片言資國計只¶
應邪說動人心九原郝泚何由起虚誤西蕃八¶
尺金¶
　　　中元夜泊淮口¶
木葉迴飄水面平偶停&KR0012;棹巳三更秋涼霧露¶
侵燈下夜靜魚龍逼岸行欹枕正牽題柱思隔¶
樓誰轉遶梁聲錦帆天子狂魂魄應過&KR0045;州看¶
月明¶
　　　&KR0009;池州鄭貟外¶
<pb:KR4c0108_SBCK_008-5a>¶
獸繞朱輪酒滿船郡城蕭灑貴池邊衣同萊子¶
曽分筆扇似&KR0061;宏别有天九&KR0039;好山樓上客兩¶
行髙柳雨中煙陵陽百姓將何福社舞村歌又¶
一年¶
　　　歸夢¶
陸海波濤漸漸深一迥歸夢抵千金路傍草色¶
休多事墻外鶯聲肯有心日晚向隅悲斷梗夜¶
䦨澆酒哭知音貪財敗陣誰相悉鮑叔如今不¶
可尋¶
　　　送溪州使君¶
<pb:KR4c0108_SBCK_008-5b>¶
兵㓂傷殘國力衰就中南土藉良醫鳯銜&KR0378;詔¶
辭丹闕鵰&KR0029;霜風上&KR0030;旗官職不須輕逺地生¶
靈只是計臨時灞橋酒盞黔巫月從此江心兩¶
所思¶
　　　送霅川鄭貟外¶
明時塞詔列分麾東擁朱輪出帝畿銅虎貴提¶
天子印銀魚榮傍老萊衣歌聽茗塢春山暖詩¶
詠蘋洲暮鳥飛知有掖垣南歩在可能須待政¶
成歸¶
　　　酬&KR0009;右司李貟外¶
<pb:KR4c0108_SBCK_008-6a>¶
當年憶見桂枝春自此清途未四旬左省望髙¶
推健筆右曹官重得名人閑摛麗藻嫌秋興靜¶
獵遺編&KR0015;過秦猶把隋和向泥滓應憐踈散任¶
天眞¶
　　　蓮塘驛¶
蓮塘館東初日明蓮塘館西行人行隔林啼鳥¶
似相應當路好花疑有情一夢不須追往事數¶
盃猶可慰勞生莫言來去只如此君看鬢邊霜¶
幾莖¶
　　　甘露寺火後¶
<pb:KR4c0108_SBCK_008-6b>¶
六朝勝事巳塵埃猶有閑人悵望來只道&KR0294;神¶
能護物不知龍象自成&KR0069;犀慙水府渾非怪燕¶
說吳宫未是災還識平泉故侯否一生蹤跡比¶
樓臺¶
　　　春日登上元石頭故城¶
萬里傷心極目春東南王氣只逡巡野花相&KR0015;¶
落满地山鳥自■啼傍人謾道城池須險阻可¶
知豪傑亦埃塵太平寺主惟輕薄却把三公與¶
賊臣¶
　　　送宣武徐巡官¶
<pb:KR4c0108_SBCK_008-7a>¶
傲睨公卿二十年東來西去盡悠然白知關畔¶
元非馬玄覺壷中别有天漢帝詔銜應異日梁¶
王風雪是初筵臨行不惜刀圭便愁殺長安買¶
&KR0015;錢¶
　　　冬暮&KR0009;裴郎中¶
曉髮星星入鏡冝早年容易近年悲敢言得事¶
時將晚只恐酬恩日漸遲南國傾心應望速東¶
堂開口欲從誰仙郎舊有黃金約瀝膽隳肝更¶
禱祈¶
　　　中元甲子以辛丑駕幸蜀四首¶
<pb:KR4c0108_SBCK_008-7b>¶
子儀不起渾瑊亡西幸誰人從武皇四海爲家¶
雖未逺九此多事竟難防巳聞旰食思眞將㑹¶
待畋游致假王應感兩朝巡狩跡緑槐端正驛¶
荒涼¶
爪牙柱石兩俱銷一&KR0039;渝塵九土摇敢恨甲兵¶
爲弃物所嗟流品誤清朝幾時睿筭殱張角■¶
處愚人載隗囂跪望峻山重啓告可能餘烈不¶
勝妖¶
邪氣奔屯瑞氣移清平過盡到艱危縱饒犬&KR0510;¶
迷常理不柰犲狼幸此時九廟有靈思李令三¶
<pb:KR4c0108_SBCK_008-8a>¶
川悲憶恨張儀不憐一曲還京樂重對紅蕉教¶
蜀兒¶
白丁攘臂犯長安翠輦蒼黃路屈盤丹鳯有情¶
塵外逺玉龍無跡渡頭寒靜憐貴族謀身易危¶
惜文王創業難不將不侯何計是釣魚船上淚¶
闌干¶
　　　題潤州妙善前石羊(傳云吳主孫權與/蜀主劉備嘗此置)¶
(會/云)¶
紫髯桑蓋此沉吟銀石猶存事可㝷漢鼎未安¶
聊把手楚醪雖滿肯同心英雄巳往時難問苔¶
<pb:KR4c0108_SBCK_008-8b>¶
蘇何知日漸深還有市&KR0437;沽酒客雀喧鳩聚話¶
蹄涔¶
　　　登宛陵條風樓&KR0009;竇常侍¶
亂罹時節&KR0180;登臨試借條風半日吟逺見晚山¶
含曉律不知髙閣動歸心溪喧晚棹千聲浪雲¶
護寒郊數丈隂自&KR0015;踈慵似麋鹿也教臺上費¶
黃金¶
　　　臺城¶
晚雲隂映下空城六代纍纍夕照明玉井巳乾¶
龍不起金甌雖破虎曽爭亦知罷丗才難得却¶
<pb:KR4c0108_SBCK_008-9a>¶
是窮塵事最平深谷作陵山作海茂弘流輩莫¶
傷情¶
　　　甘露寺看雪上周相公¶
篩寒灑白亂溟濛禱請功兼造化功光薄乍迷¶
京口月影交初轉海門風細粘謝客衣裾上輕¶
墮梁王酒盞中一種爲祥君看取半攘災沴半¶
年豐¶
　　　&KR0009;京闕陸郎中昆仲¶
栢臺蘭署四周旋賔榻何妨鴈影連纔見玳簮¶
欹細柳便知油幕勝紅蓮家從入洛聲名大跡¶
<pb:KR4c0108_SBCK_008-9b>¶
爲依劉事分偏爭柰亂罹人漸少麥城新賦許¶
誰傳¶
　　　偶題¶
鍾陵醉别十餘春重見雲英掌上身我未成名¶
君未嫁可能俱是不如人¶
　　　故都¶
江南江北兩風流一作迷津一拜侯至竟不如¶
隋&KR0774;帝破家猶得到&KR0045;州¶
　　　董仲舒¶
災變儒生不合聞謾將刀筆指乾坤偶然留得¶
<pb:KR4c0108_SBCK_008-10a>¶
隂陽術閉却南門又北門¶
　　　獻尚父大王¶
數年鐵甲定東甌夜渡江山瞻斗牛今日朱方¶
平殄後虎符龍節十三州¶
　　　蜂¶
不論平地與山尖無限風光盡被占採得百花¶
成蜜後不知辛苦爲誰甜¶
　　　簾二首¶
疊影重紋映&KR0030;堂玉鈎銀燭共熒煌㑹應得見¶
神仙在休下眞珠十二行¶
<pb:KR4c0108_SBCK_008-10b>¶
翡翠佳名丗共稀玉堂髙下巧相冝殷勤爲囑¶
纎纎手捲上銀鈎莫放垂¶
甲乙集卷第八¶
